---
title: Książkowe polecajki - lipiec 2025
date: 2025-07-22 06:42:42 +0100
categories: [książki]
tags: [books,książki,fantasy]
image:
  path: /assets/img/virion.jpg
  alt: polecajki
author: michal_cwiklinski
toc: false
---

Pierwsza porcja polecajek książkowych z kategori Fantasy - moje ostatnie czytanki:

---

![Andrzej Ziemiański – Virion](/assets/img/virion.jpg)

### Andrzej Ziemiański – Virion (seria) [9.5/10]

Andrzej Ziemiański, znany z kultowej sagi o Achai, w serii **Virion** ponownie zabiera w mroczną podróż. Główny bohater, Virion, to postać niezwykle złożona – jest płatnym zabójcą, manipulatorem i cynikiem, ale jednocześnie posiada własny, pokręcony kodeks moralny. Akcja osadzona jest w postapokaliptycznym świecie, gdzie magia miesza się z resztkami zaawansowanej technologii, a ludzkość walczy o przetrwanie w obliczu zarówno wewnętrznych konfliktów, jak i potężnych, nadprzyrodzonych zagrożeń.

Na razie jestem na etapie trzeciego tomu pierwszej serii, ale już czuć klimat Achai.


![John Gwynne – Saga o Krwiozaprzysiężonych](/assets/img/krwiozaprzysiezeni.jpg)
### John Gwynne – Saga o Krwiozaprzysiężonych (seria) [9/10]

Klasyczna, wręcz epicka opowieść z rozbudowanym światem, bitwami i honorowymi wojownikami. Świetnie inspirowana mitologią nordycką, tworzy świat pełen wikingów, lodowych gigantów i pradawnych bóstw.
Zagmatwane początkowo wątki bohaterów splatają się i wyjaśniają, a wszystko okraszone niezwykle dynamicznymi i realistycznymi opisami scen walk. Ta saga trzyma w napięciu od pierwszej do ostatniej strony, ale też przynosi satysfakcjonujące zakończenie. Na pewno spodoba się fanom George'a R.R. Martina.

![Monika Litwinow, Mateusz M. R. Rogalski – Krew Dahaku](/assets/img/krew_dahaku.jpg)
### Monika Litwinow, Mateusz M. R. Rogalski – Krew Dahaku [9/10]

Jak gdzieś preczytałem - polska Urban Fantasy z pazurem. **Krew Dahaku** to świetnie wpleciona do współczesnego świata magia, często w najmniej spodziewanych miejscach. Trochę kryminału, trochę thrillera, ale przede wszystkim świetna fantastyka. Czyta się naprawdę jednym tchem, i pozostawia z dużym niedosytem (czekam na następne częsci!!!)

![Artur Tojza – Zajazd po Cnotliwą Sektunicą](/assets/img/zajazd-pod-cnotliwa-sekutnica.jpg)
### Artur Tojza – Zajazd po Cnotliwą Sektunicą [9.5/10]

Na koniec coś dla tych, którzy szukają w fantastyce przede wszystkim dobrej zabawy i sporej dawki humoru. **Zajazd po Cnotliwą Sektunicą** Artura Tojzy to książka, która bawi do łez. Zainspirowany nietypowym tytułem, po przeczytaniu nie byłem rozczarowany, bo autor z dystansem podchodzi do konwencji gatunku, wywracając je na lewą stronę, serwując pełną absurdów i groteski opowieść. Barwne postaci, rozbudowana historia po prostu nie pozwalają się nudzić. Przeczytałem jednym tchem. 

I tak jak poprzednio - czekam na kontynuację!
