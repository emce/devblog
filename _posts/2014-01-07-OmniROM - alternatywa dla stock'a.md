---
title: OmniROM - alternatywa "nawet" dla stock'a
date: 2014-01-07 09:12:54 +0100
categories: [android]
tags: [blog]
image:
  path: /assets/img/omnirom.jpg
  alt: omnirom
author: michal_cwiklinski
toc: false
---

# OmniROM - alternatywa "nawet" dla stock'a

Od czasów mojego pierwszego telefonu z systemem Android, cały czas eksperymentuje z alternatywnymi ROMami dla tych urządzeń. Testowałem już różne urządzenia, "przerobiłem" też parę różnych ROMów (co można sprawdzić na tym blogu). W chwili obecnej używam Nexusa 4, i również na nim przeszedłem całą "ścieżkę ROMów"... Poczynając od oryginalnych Googlowych (zwanych stock'owymi, do których przy nowych wersjach Androida nie raz wracałem), przez mojego niezawodnego CyanogenModa, po używany w chwili obecnej **OmniROM**. 

**OmniROM** wywodzi się właśnie z CM'a, a urodził się w momencie, gdy przywódcy CMa zdecydowali się na rozpoczęcie komercyjnego działania jako spółka. Paru deweloperów tego ROMa zdecydowało, że nie chce uczestniczyć w tym przedsięwzięciu, i postanowili krzewić ideę darmowego i otwartego oprogramowania w postaci właśnie **OmniROM**a. Tyle historii. To, co mi osobiście podoba się w tym ROMie to przede wszystkim mała liczba modyfikacji, Oprogramowanie opiera się w tej chwili na źródłach Androida 4.4.2. Jest bardzo podobne do CyanogenModa, ale zawiera też własne aplikacje, takiej jak np.: OpenDelta. Szczerze powiem, że od instalacji ostatniego stockowego KitKata miałem mniej problemów z Omni, niż z oryginalnym oprogramowaniem. 

**OmniROM** pozwala między innymi na zmianę domyślnego koloru systemu, kontrolę nad wydajnością urządzenia, czy też pracę w kilku oknach jednocześnie, czyli namiastkę wielozadaniowości. Są też takie wodotryski, jak chociażby obracające się ikonki w szybkich ustawieniach. Obsługuje też ARTa, ale nie do końca jest on jeszcze wspierany przez **OmniROM**owców. Oprogramowanie rozwija się bardzo dynamicznie, codziennie wydawane są aktualizacje, oprócz oficjalnych wydań cały czas powstają modyfikacje wydawane na konkretne urządzenia (moja żona ma Sony Xperia S z **OmniROM** wydanym przez OpenSEMC).

[Strona projektu](http://omnirom.org/)
[Zgłaszanie błędów](http://jira.omnirom.org/)